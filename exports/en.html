<!DOCTYPE html>
<html lang="en">
<head>
    <meta charset="UTF-8">
    <title>Tibetan Reader</title>
    <link rel="stylesheet" href="https://unpkg.com/flowbite@1.5.3/dist/flowbite.min.css" />
    <script src="https://cdn.tailwindcss.com"></script>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Noto+Serif+Tibetan&display=swap" rel="stylesheet">
</head>
<body><p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ནང་ཆོས་སྨོན་ལམ་གྱི་བྱུང་རིམ།
<p class="ml-7 text-2xl text-gray-900 dark:text-white" style="font-family: Noto Serif, serif;">The history of the Nangchö Mönlam
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">དེ་ཡང་། ཐུབ་པའི་བསྟོད་པ་ལས།
<p class="ml-7 text-2xl text-gray-900 dark:text-white" style="font-family: Noto Serif, serif;">In the Praise to the Buddha, it says:
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">སྲིད་པ་གསུམ་ན་དཔེ་མེད་ཡོན་ཏན་གྱིས།།
<p class="ml-7 text-2xl text-gray-900 dark:text-white" style="font-family: Noto Serif, serif;">In the three realms of existence, with your incomparable qualities,
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">གཉན་དུ་ཡོད་པར་ཆོ་འཕྲུལ་ཆེན་པོ་བསྟན།།
<p class="ml-7 text-2xl text-gray-900 dark:text-white" style="font-family: Noto Serif, serif;">Where there are bad spirits, you display great miracles.
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ལྷ་མི་འགྲོ་བ་ཀུན་གྱིས་རབ་མཆོད་དེ།།
<p class="ml-7 text-2xl text-gray-900 dark:text-white" style="font-family: Noto Serif, serif;">Gods, humans, and all beings honor you,
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">བསྟན་པ་རྒྱས་པར་མཛད་ལ་ཕྱག་འཚལ་ལོ།།
<p class="ml-7 text-2xl text-gray-900 dark:text-white" style="font-family: Noto Serif, serif;">To the one who spreads the teachings I bow down.
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ཞེས་འབྱུང་བ་ལྟར།
<p class="ml-7 text-2xl text-gray-900 dark:text-white" style="font-family: Noto Serif, serif;"> 
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">རྒྱ་གར་འཕགས་པའི་ཡུལ་དུ་སྟོན་པ་ཤཱཀྱ་ཐུབ་པ་ཞལ་བཞུགས་སྐབས་མཉན་ཡོད་དུ་མུ་སྟེགས་པའི་སྟོན་པ་རྫོགས་བྱེད་དང༌། གནག་ལས་སྐྱེས། རྒྱལ་བ་ཅན། གཉེན་གྱི་བུ། ནོག་ཅན། སྐྲའི་ལ་བ་ཅན་སོགས་འཁོར་དང་བཅས་པ་རྩོད་པ་དང་ཆོ་འཕྲུལ་གྱིས་ཕམ་པར་མཛད་པས་དུས་ཚེས་ཁྱད་པར་ཅན་དེ་ལ་ཆོ་འཕྲུལ་དུས་ཆེན་ཞེས་འབོད།
<p class="ml-7 text-2xl text-gray-900 dark:text-white" style="font-family: Noto Serif, serif;">In the noble land of India: when the Buddha Shakyamuni was alive the Tīrthika masters Pūraṇakāśyapa, Maskarīgośalīputra, Sañjayīvairaḍīputra, Ajitakeśakambala, Kakudakātyāyana, Nirgranthojñātiputra and others with their retinue, were defeated by way of debate and miracles displays  in the city of Srāvastī. This special time of the year became known as "Festival of great miracles".
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">དེ་ནས་བཟུང་རྒྱ་གར་དུ་ཆོས་རྒྱལ་རིམ་བྱོན་རྣམས་ཀྱིས་དུས་ཆེན་འདིར་ཕྱག་དང་མཆོད་འབུལ་རྒྱ་ཆེར་གནང་ནས་དུས་ཆེན་སྲུང་བརྩི་ཞུ་སྲོལ་དར།
<p class="ml-7 text-2xl text-gray-900 dark:text-white" style="font-family: Noto Serif, serif;">From that day on in India the sucessive dharma kings honored and popularise this festival.
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">བོད་དུ་ཆོ་འཕྲུལ་སྨོན་ལམ་ཆེན་མོ་ཐོག་མར་དར་ཚུལ་ནི།
<p class="ml-7 text-2xl text-gray-900 dark:text-white" style="font-family: Noto Serif, serif;">The way the miracle and great mönlam festival first developped in Tibet:
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ཆོས་རྒྱལ་སྲོང་བཙན་སྒམ་པོའི་སྐབས་སུ་སངས་རྒྱས་ཀྱི་བསྟན་པའི་སྲོལ་བཏོད།
<p class="ml-7 text-2xl text-gray-900 dark:text-white" style="font-family: Noto Serif, serif;">At the time of the Dharma King Songtsen Gampo the teachings of the Buddha were introduced.
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ཆོས་རྒྱལ་ཁྲི་སྲོང་ལྡེ་བཙན་སྐབས་མཁན་སློབ་ཆོས་གསུམ་བོད་དུ་གདན་དྲངས་ཏེ་
<p class="ml-7 text-2xl text-gray-900 dark:text-white" style="font-family: Noto Serif, serif;">At the time of the Dharma King Trisong Deutsen the trio — the king, the sholar and the master that were invited to Tibet —
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">མདོ་སྔགས་ཀྱི་བསྟན་པ་དངོས་གཞི་ཚུགས་ཐུབ་པ་བྱུང་བ་ནས།
<p class="ml-7 text-2xl text-gray-900 dark:text-white" style="font-family: Noto Serif, serif;">the actual teachings of the sutras and tantras having been established
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">དུས་ཆེན་འདི་ཉིད་བོད་ལུགས་ཀྱི་ཟླ་དང་བོའི་ཚེས་གཅིག་ནས་ཚེས་བཅོ་ལྔའི་བར་འཁེལ་གྱི་ཡོད་པ་ལྟར་ཆོས་རྒྱལ་རིམ་བྱོན་རྣམས་དང་། ཆོས་བརྒྱུད་རིས་མེད་ཀྱི་གདན་ས་ཁག་ཏུ་ཕྱག་དང་མཆོད་འབུལ་གྱིས་དུས་ཆེན་སྲུང་བརྩི་ཞུ་བའི་སྲོལ་ཡོད་ཀྱང་གཅིག་གྱུར་གྱིས་དར་ཁྱབ་ཆེན་པོ་མ་བྱུང་སྙམ།
<p class="ml-7 text-2xl text-gray-900 dark:text-white" style="font-family: Noto Serif, serif;">This festival fell on the 1st to 15th day of the Tibetan calendar. Following this tradition the successive dharma kings celebrated this holy days by making prostrations and offering in a few seats not connected with a particular lineage.  However it seems that this tradition did not become widespread.
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">དེ་ནས་འཇམ་མགོན་བླ་མ་ཙོང་ཁ་པ་ཆེན་པོས་ཕྱི་ལོ་ ༡༤༠༩ ལོར་ལྷ་ལྡན་གཙུག་ལག་ཁང་དུ་ཆོ་འཕྲུལ་སྨོན་ལམ་ཆེན་མོའི་སྲོལ་ཐོག་མར་གསར་འཛུགས་མཛད།
<p class="ml-7 text-2xl text-gray-900 dark:text-white" style="font-family: Noto Serif, serif;">Then in 1409 the great protector Lama Tsong Khapa 
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">དེ་ལ་བོད་མི་རྣམས་ཀྱིས་བཅོ་ལྔའི་མཆོད་པ་དང་ཆོ་འཕྲུལ་དུས་ཆེན་ཞེས་འབོད།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">རྒྱལ་མཆོག་སྐུ་ཕྲེང་རིམ་བྱོན་ནང་ནས་༸རྒྱལ་བ་དགེ་འདུན་རྒྱ་མཚོས་ཆོ་འཕྲུལ་སྨོན་ལམ་ཐོག་དབུ་བཞུགས་མཛད་པའི་ལོ་རྒྱུས་དང་།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">༸རྒྱལ་མཆོག་སྐུ་ཕྲེང་ལྔ་པ་ཆེན་པོའི་སྐབས་དགའ་ལྡན་ཕོ་བྲང་དབུ་བརྙེས་པ་ནས་བཟུང་ཆོ་འཕྲུལ་སྨོན་ལམ་གྱི་སྦྱིན་བདག་བོད་གཞུང་རང་ནས་གནང་ཡོད།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">སྐབས་དེར་དགེ་འདུན་ཞལ་གྲངས་ཁྲི་གཉིས་ནས་གསུམ་བར་འཛོམས་ནས་སྨོན་ལམ་འཚོགས་ཀྱི་ཡོད།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">རྗེས་སོར་རིམ་པས་དར་ཁྱབ་ཀྱིས་ས་དགེ་བཀའ་རྙིང་སོ་སོས་དུས་ཁྱད་པར་ཅན་འདི་དང་བསྟུན་གནས་མཆོག་རྡོར་གདན་ལྟ་བུའི་གནས་ཁྱད་པར་ཅན་རྣམས་སུ་འདུས་མང་མཉམ་འཛོམས་ཀྱིས་དགེ་སྨོན་གནང་ནས་འགྲོ་བའི་བསོད་ནམས་ཀྱི་ཞིང་ས་བླ་ན་མེད་པ་མཐོང་ཆོས་ལྟར་ལགས་ཤིང་།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">བྷེལ་ཇམ་བརྟེན་གཞི་བྱས་པའི་ར་ཉག་དཔལ་སྤྲུལ་པའི་ཆོས་ཚོགས་འོག་མིན་ཆོས་ཀྱི་གྲོང་ཁྱེར་དུ། ཕྱི་ལོ་༢༠༢༢ ལོའི་ཚེས་༡༩ ནས་ཉིན་གསུམ་རིང་ནང་ཆོས་སྨོན་ལམ་འཚོག་ཆེད་
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">སྐྱ་སེར་ཕོ་མོ་དབྱེར་མེད་དང་། ཆོས་བརྒྱུད་རིས་མེད་ཐོག་ཞལ་ལག །
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">བཞུགས་གནས་སོགས་རིན་མེད་འབུལ་ཐབས་ཀྱིས་འཚོགས་གནང་ཡོད།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">ནང་ཆོས་སྨོན་ལམ་འཚོགས་དགོས་པའི་དམིགས་ཡུལ་ཡང་འདི་གར་བྷེལ་ཇམ་དུ་བོད་རིགས་གཙོ་བོར་གྱུར་པའི་ཕྱི་ནང་ཡུལ་གྲུ་ཁག་གི་ནང་པ་རྣམས་ནས། ནད་ཡམས་དང་། དམགས་འཁྲུགས། མུ་གེ་སོགས་ཞི་ཞིང་། ཆར་ཆུ་དུས་བབ། ལོ་ཕྱུག་རྟག་ལེགས། གོ་ལའི་ཁྱོན་ཡོངས་ཀྱི་འགྲོ་བ་མིའི་རིགས་མཐའ་དག་ལུས་བདེ་ཞིང་སེམས་སྐྱིད་ཀྱི་ངང་ནས་འཛམ་གླིང་ཞི་བདེ་ཡོང་བའི་སྨོན་ལམ་འདེབས་དགོས་པ་གལ་ཆེ་བ་དང་།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">རྒྱལ་ཁབ་འདིའི་ནང་བོད་རིགས་ཀྱང་མི་ཉུང་བ་གནས་སྡོད་བྱེད་མུས་ལྟར། ལས་མེད་ལོ་རྒན་ཇེ་མང་ལ་འགྲོ་རྒྱུར་སྨོས་མེད་ཀྱི་གནས་ཚུལ་ལས་ལོ་ལྟར་ནང་ཆོས་སྨོན་ལམ་ལ་ཕེབས་འདུན་ཡོད་རིགས་ཀྱང་ཇེ་མང་གིས་མི་རིགས་ཀྱི་སེམས་ཁམས་ལ་ཕུགས་ཕན་ལྡན་པའི་དགེ་མཚན་ཡོང་ཆེད་སོགས་ལ་དམིགས་པ་ཡིན།
<p class="ml-7 text-2xl text-gray-900 dark:text-white" style="font-family: Noto Serif, serif;">
<p class="ml-7 mb-1 mt-12 tracking-wide text-3xl text-gray-900 dark:text-white" style="font-family: Noto Serif Tibetan, serif;">༢༠༢༢/ ༡༠/ ༡/ ཉིན།
<p class="ml-7 text-2xl text-gray-900 dark:text-white" style="font-family: Noto Serif, serif;">1 October 2022
<script src="https://unpkg.com/flowbite@1.5.3/dist/flowbite.js"></script></body></html>